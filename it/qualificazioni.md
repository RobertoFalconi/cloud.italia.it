---
layout: page
title: Qualificazioni cloud
description: Le qualificazioni dei servizi cloud per la Pubblica Amministrazione e il catalogo dei servizi.
lang: it
ref: qualificazioni
order: 3
---

## Le qualificazioni per il Cloud della PA


Il Piano Triennale per l'informatica nella PA 2017-2019 e le Circolari AgID n.
2 e n. 3 del 9 aprile 2018 forniscono il quadro di riferimento e regolamentano
la qualificazione delle infrastrutture Cloud (CSP) e dei servizi di tipo IaaS,
PaaS e SaaS erogabili sul Cloud della PA.
Tutte le informazioni sul Cloud della PA e le Circolari AgID contenenti le
regole da seguire al fine di ottenere la qualificazione come Cloud Service
Provider sono disponibili sul sito https://cloud.italia.it.
I fornitori Cloud, siano essi soggetti privati che Pubbliche Amministrazioni,
che intendono erogare servizi IaaS, PaaS e SaaS destinati alle Pubbliche
Amministrazioni devono preventivamente sottoporre tali servizi alla
qualificazione di AgID utilizzando la presente piattaforma dedicata. E'
possibile richiedere:

la qualificazione CSP (Circolare AgID n. 2/2018),
oppure la qualificazione SaaS (Circolare AgID n. 3/2018).
La qualificazione CSP consente di erogare alle PA servizi di tipo IaaS e PaaS.
Il fornitore che intende erogare servizi SaaS dovrà indicare, in sede di
qualificazione, l'infrastruttura qualificata o i servizi qualificati su cui è
basato il proprio SaaS. Se il fornitore intende erogare i servizi SaaS
attraverso la propria infrastruttura Cloud dovrà risultare egli stesso tra i
CSP qualificati. A decorrere dal 1 aprile 2019, le Amministrazioni Pubbliche
potranno acquisire esclusivamente servizi IaaS, PaaS e SaaS qualificati da AgID
e pubblicati nel Cloud Marketplace.

L'utilizzo della piattaforma di qualificazione avviene esclusivamente tramite
autenticazione SPID. La procedura guidata richiede di inserire le informazioni
e di produrre la documentazione di cui agli allegati tecnici delle Circolari.
La piattaforma permette di trasmettere per via telematica la richiesta di
qualificazione ai sensi dell'art. 65 del Codice dell'amministrazione digitale
(D.Lgs. 7 marzo 2005, n. 82). La richiesta di qualificazione (istanza), le
dichiarazioni ivi contenute e la documentazione prodotta costituiscono pertanto
una "dichiarazione sostituiva di atto di notorietà" resa ai sensi dell'art. 47
del DPR n. 445/2000.

Il fornitore Cloud può trasmettere la richiesta di qualificazione direttamente
oppure tramite soggetti terzi (ossia una società che opera in Italia in qualità
di rappresentante, distributore commerciale, ecc.). In questi casi il soggetto
richiedente assume il ruolo di "partner" del fornitore. La piattaforma richiede
al soggetto partner di produrre un opportuno atto di delega che lo autorizzi ad
agire in nome e per conto del fornitore ai sensi della normativa vigente.
Il conseguimento della qualificazione CSP e/o della qualificazione SaaS si
perfeziona con la corretta acquisizione tramite la presente piattaforma
dedicata della richiesta di qualificazione. L'Agenzia per l'Italia Digitale si
riserva di effettuare tutte le verifiche necessarie in merito alle
dichiarazioni e le informazioni fornite. I CSP e i servizi IaaS, PaaS e SaaS
qualificati da AgID sono inseriti nel Cloud Marketplace.

Per richiedere assistenza nella compilazione delle istanze di qualificazione o
chiarimenti sull'utilizzo della piattaforma è possibile scrivere una e-mail
all'indirizzo qualificazione-cloud@agid.gov.it


Per magggior informazioni [qualificazioni cloud](https://cloud.italia.it/marketplace/supplier).

Consulta il catalogo delle dei [servizi cloud qualificati](https://cloud.italia.it/marketplace/).

